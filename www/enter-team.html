<!DOCTYPE html>
<html lang="it">
  <head>
      <title>Entra nel team</title>
  </head>
  <body>
    <h1>Entra nel team</h1>
    <p>
      <h2>COME NASCE I.M.S.?</h2>
      I.M.S nasce nel 2010 ad opera di Thomas Valsecchi, in arte Shoek, a seguito di un forte desiderio,
      quello di creare un gruppo che desse la possibilità ai cristiani di mettere al servizio del Regno di Dio i
      propri talenti.
      L'acronimo “I.M.S” racchiude in se l'obbiettivo della missione: IMPARA, MEDITA, SERVI; ovvero
      servire il prossimo attraverso il proprio talento, ciò che si è imparato e meditato.
      Se sai ballare, cantare o altro, e hai voglia di glorificare Dio con il tuo talento, I.M.S è il gruppo che
      fa per te!
    </p>
    <p>
      <h2>IN QUALI CAMPI SI MUOVE I.M.S ?</h2>
      Dio ha chiamato il team a predicare in “ogni luogo”, Gesù andava laddove c'erano i peccatori per
      mangiare con loro e predicare l'evangelo. Di fatti I.M.S svolge la missione in tutta Europa, portando
      il messaggio di Cristo attraverso la musica gospel e l'arte, principalmente negli eventi evangelistici
      organizzati dalle comunità cristiane, ma anche in pub, discoteche, piazze, night club, carceri...
      Abbiamo portato il messaggio di speranza a migliaia di persone, molte delle quali hanno cambiato
      la loro vita decidendo di iniziare un cammino cristiano.
    </p>
    <p>
      <h2>CHI PUO' PARTECIPARE ?</h2>
      Nel gruppo può entrare chiunque voglia mettere il proprio talento al servizio di Dio senza
      discriminazione alcuna.
      Se minorenni bisogna disporre dell'approvazione dei propri tutori legali, sia per l'ingresso nel team,
      sia per la partecipazione attiva agli eventi.
    </p>
    <p>
      <h2>SE PARTECIPO, I MIEI IMPEGNI PERSONALI SARANNO RISPETTATI?</h2>
      I.M.S vuole essere per te una benedizione, non un peso; sarà nostra premura avvisarti in tempo su
      ogni attività o mansione da svolgere, in modo da venir incontro ad ogni circostanza, rispettando
      sempre le esigenze di tutti.
      Il gruppo è organizzato in modo tale da lasciare spazio agli impegni della vita di ogni membro,
      richiedendo però un tempo minimo da dedicare all'uso del tuo talento.
    </p>
    <p>
      <h2>SE PARTECIPO DOVRO' VIAGGIARE SPESSO?</h2>
      Convochiamo i membri a seconda della vicinanza al luogo dell'evento, altresì, è possibile che tu
      possa essere convocato anche per posti più lontani. Accettare la convocazione non è comunque
      obbligatorio. Nel caso in cui tu servissi svolgendo un compito non legato all'attività di un evento,
      probabilmente la tua presenza non sarà indispensabile e perciò potresti non essere convocato.
    </p>
    <p>
      <h2>AVRO' DELLE SPESE ? RICEVERO' DELLE OFFERTE ?</h2>
      Ad oggi non possiamo garantire ai membri un'offerta fissa per la partecipazione agli eventi; perché la
      nostra è una missione che si muove per fede. “Dio è fedele”, sta scritto che ogni operaio è degno del
      proprio salario e gli sforzi che facciamo non passano inosservati davanti a Lui.
      I.M.S garantisce comunque a chi viaggia: vitto, alloggio e rimborso spese.
    </p>
    <p>
      <h2>IO CANTO, AVRO' MODO DI REGISTRARE MIEI BRANI ?</h2>
      Uno dei progetti di I.M.S è dare l'opportunità ai cantanti di poter incidere come solisti o in
      collaborazione con il team. La cosa vale anche per i ballerini che vogliono creare coreografie d'assolo
      o d'insieme con il gruppo, utilizzando brani inediti del team o esterni, purché abbiano un messaggio
      coerente con la visione del team.
    </p>
    <p>
      <h2>COME FACCIO A IMPARARE LE CANZONI DA CANTARE O DA BALLARE ?</h2>
      Ufficializzata la partecipazione all'interno del gruppo, ti sarà inviato il materiale da studiare
      direttamente a casa tua.
      Se sei un/a ballerino/a hai la piena libertà di scegliere i brani su cui vuoi danzare e creare nuove
      coreografie.
      Se sei un/a cantante ti saranno inviati i brani originali, le strumentali e i testi da studiare.
    </p>
    <p>
      <h2>COSA FARE PER ENTRARE IN I.M.S ?</h2>
      <ul>
        <li>Contattaci via email ( <a href="mailto:missioneims@gmail.com">missioneims@gmail.com</a> ) e richiedi il modulo d'iscrizione</li>
        <li>Assieme al modulo compilato dovrai allegare, inoltre, un file di presentazione del tuo talento
        (ad esempio foto, video, audio, testi etc...).</li>
        <li>Inviato quanto richiesto, sarà compito dei responsabili del team cercare una risposta da Dio
        attraverso un tempo di preghiera indeterminato.</li>
        <li>Contemporaneamente a questo un responsabile ti contatterà per un colloquio.</li>
        <li>Ufficializzato il tuo ingresso nel team, avrai certamente dei doveri da rispettare, nel caso di
        inattività ingiustificata verranno presi provvedimenti</li>
      </ul>
    </p>
  </body>
</html>
